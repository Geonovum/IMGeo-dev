Niet opgelost of uitgesteld
===========================

Niet opgelost
-------------

De volgende verbetersuggesties voor het informatiemodel worden niet gehonoreerd:

| **Issue**                                                 | **Samenvatting**                                                                               | **Reden niet opgelost**                                                                                                                                                                                                                                                                                                                                                                                                                                                                                                                                             |
|-----------------------------------------------------------|------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| [\#49](https://github.com/Geonovum/IMGeo2018/issues/49)   | Onderscheiden molgoot bij wegdeel (4938)                                                       | Voor beheer mag molgoot apart afgebakend worden als apart wegdeel geleverd worden. Als zodanig niet herkenbaar in LV-BGT. Molgoten zijn lijnobjecten met vaste breedte afhankelijk van gootelement.                                                                                                                                                                                                                                                                                                                                                                 |
| [\#51](https://github.com/Geonovum/IMGeo2018/issues/51)   | Opdeling van objecten o.b.v. van talud verplaatsen van IMBGT naar optionele IMGEO model (4928) | Betreft afspraak in bijhouding, en geen verbetersuggestie voor het model.                                                                                                                                                                                                                                                                                                                                                                                                                                                                                           |
| [\#64](https://github.com/Geonovum/IMGeo2018/issues/64)   | Toevoegen classificatie 'loopplank' aan Overbruggingsdeel in IMGeo+ (4905)                     | Loopplank is niet permanent aanwezig / zodanig duurzaam aangelegd dat het in IMGeo opgenomen wordt.                                                                                                                                                                                                                                                                                                                                                                                                                                                                 |
| [\#66](https://github.com/Geonovum/IMGeo2018/issues/66)   | Toevoegen classificatie 'wand' aan TypeScheiding (4907)                                        | Bassin bestaat uit watervlak + wanden. Dus wand opnemen lijkt niet zinvol; dit is beheer (vergelijkbaar met wanddikte voedersilo, panden etc.)                                                                                                                                                                                                                                                                                                                                                                                                                      |
| [\#131](https://github.com/Geonovum/IMGeo2018/issues/131) | Uitbreiding van BGT Begroeid terreindeel met 1:graft en 2:steilwand (4387)                     | Bedoeling in IMGeo is dat taluds van kunstmatige hellingen worden opgenomen. Terpen zijn in ieder geval kunstmatig opgeworpen. Het fysiek-voorkomen van graft of steilwand kan men al kwijt in IMGeo. De oppervlakte van een graft of steilwand is door de helling groter dan in IMGeo geometrisch kan worden vastgelegd. Extra classificatie graft of steilwand lost dit niet op. Oplossen in eigen beheeromgeving, (3D of combinatie met AHN). Ofwel: de wens van het toevoegen van graft en steilwand in IMGeo wordt niet gehonoreerd, om reden van oppervlakte. |

Uitgesteld naar een volgende versie
-----------------------------------

Alle verbetersuggesties voor IMGeo worden verzameld in de online werkomgeving
voor IMGeo: <https://github.com/Geonovum/IMGeo2018/issues>.

In IMGeo 2.2 worden niet alle openstaande issues opgelost. De issues die niet
hierboven worden genoemd en waarvan geen voorstel (voor IMGeo 2.2 of IMGeo 3.0)
is geformuleerd in dit wijzigingsvoorstel blijven openstaan tot een volgende
wijzigingsronde voor IMGeo.

Reden hiervoor is dat deze issues of een (technische) wijziging met een grotere
(IT-)impact betreffen, betrekking hebben op andere onderdelen van de standaard
dan het informatiemodel (o.a. BGT-visualisatie) of raken aan ontwerpprincipes
van IMGeo. Voorbeelden zijn issues die betrekking hebben op het StUF-Geo IMGeo
berichtschema, of het opnemen van netwerken in de BGT of het scheiden van
fysieke voorkomen en functie in aparte objecten.

De laatste twee voorbeelden raken aan de ontwerpprincipes van IMGeo en
veranderen de structuur van IMGeo.

Voor Plaatsbepalingspunten in de BGT wordt een separaat traject gestart: naar
aanleiding van een vooronderzoek naar Plaatsbepalingspunten in de BGT door
HU-student Etienne Tas wordt een werkgroep Plaatsbepalingspunten gestart om de
resultaten/alternatieven uit dit onderzoek verder te analyseren en uit te
werken. Een oproep voor deze werkgroep is geplaatst op de website van Geonovum:
<https://www.geonovum.nl/over-geonovum/actueel/schuif-jij-aan-in-werkgroep-plaatsbepalingspunten-bgt>.
