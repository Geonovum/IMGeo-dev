# Aanscherpen definities van rijbanen en fietspad bij Wegdeel

Gerelateerde issue(s): [#11](https://github.com/Geonovum/IMGeo2018/issues/11)  

## Wat is de huidige situatie?

In de BGT zijn de volgende classificaties en definities voor Wegdelen opgenomen: 

|bgt-functie | definities |
|------------|------------|
| rijbaan autosnelweg | Wegdeel dat onderdeel is van een weg uitsluitend bestemd voor snelverkeer en met gescheiden rijbanen en ongelijkvloerse kruisingen, daartoe aangeduid met het betreffende verkeersbord. (bron: BGT) |
| rijbaan autoweg | Wegdeel dat onderdeel is van een weg uitsluitend bestemd voor snelverkeer, daartoe aangeduid met het betreffende verkeersbord. (bron: BGT) rijbaan regionale weg: Wegdeel dat onderdeel is van een weg die een verbinding vormt tussen bewoonde oorden of tussen wijken binnen een dorp of stad. (bron: BGT) |
| rijbaan regionale weg | Wegdeel dat onderdeel is van een weg die een verbinding vormt tussen bewoonde oorden of tussen wijken binnen een dorp of stad. (bron: BGT) |
| fietspad        | Weg uitsluitend bestemd voor fietsers en/of bromfietsers en daartoe aangeduid met een blauw bord met daarop een wit rijwiel, of een blauw of zwart bord met daarop de tekst “FIETSPAD” of “RIJWIELPAD”. (bron: CROW) |

## Wat wordt de nieuwe situatie?

Het voorstel is om de volgende definities van classificaties van een Wegdeel aan te scherpen:

|bgt-functie | definities |
|------------|------------|
| rijbaan autosnelweg |   Wegdeel dat onderdeel is van een weg uitsluitend bestemd voor snelverkeer en met gescheiden rijbanen en ongelijkvloerse kruisingen, daartoe aangeduid met het betreffende verkeersbord **G01**. (bron: BGT) |
| rijbaan autoweg        | Wegdeel dat onderdeel is van een weg uitsluitend bestemd voor snelverkeer, daartoe aangeduid met het betreffende verkeersbord **G03**. (bron: BGT) |
| rijbaan regionale weg  | Wegdeel dat onderdeel is van een weg die een verbinding vormt tussen bewoonde oorden of tussen wijken binnen een dorp of stad **waarbij er een, meestal fysieke, scheiding is tussen langzaam verkeer en snelverkeer.** (bron: BGT+CROW)  |
| fietspad               | Weg uitsluitend bestemd voor fietsers en/of bromfietsers en daartoe aangeduid met een blauw bord met daarop een wit rijwiel **(bord G11 of G12a)**, of een blauw of zwart bord met daarop de tekst “FIETSPAD” of “RIJWIELPAD” **(bord G13)**. (bron: CROW) |

## Waarom deze wijziging?

Met deze wijziging sluiten de definities voor rijbaan in de BGT beter aan op definities de verkeerskundige wereld, en de BRT.

## Wat is de impact?

Het betreft een wijziging in de definities van de BGT. Bronhouders dienen hun gegevens te controleren en/of aan te passen conform de nieuwe definities. Er is geen technische impact in de zin van schemawijziging of softwareaanpassing.

Implementatie-afspraken/termijnen dienen nader te worden bepaald.

