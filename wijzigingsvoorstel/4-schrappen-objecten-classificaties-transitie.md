Vervallen objecten en classificatie uit transitie
=================================================

Huidige situatie en probleem
----------------------------

In de opbouwfase van de BGT konden bronhouders objecten als ongeclassificeerd of
met waarde 'transitie' opnemen. De transitie van de BGT is per 1 januari 2020
ten einde en alle gegevens moeten geclassificeerd volgens de regels van het
IMGeo zijn aangeleverd aan de LV-BGT. De transitieobjecten mogen niet meer
worden toegepast door bronhouders.

Oplossing en nut
----------------

Om te voorkomen dat transitieobjecten (opnieuw) worden opgenomen in de BGT,
worden de volgende wijzigingen voorgesteld:

-   Het object OngeclassificeerdObject vervalt.

-   De classificatie 'transitie' bij BGT-objecten vervalt.

De wijzigingen leveren de volgende voordelen op:

-   Duidelijkheid over dat de opbouwfase van de BGT ten einde is.

Impact en implementatie
-----------------------

De impact van dit voorstel is laag: deze wijziging ligt in de lijn van de
transitie-aanpak en is ruimschoots gecommuniceerd.

Bronhouders wordt gevraagd om met terugwerkende kracht ongeclassificeerde
objecten en objecten met functie, fysiekvoorkomen of type 'transitie' om te
zetten naar een geclassificeerd object.
