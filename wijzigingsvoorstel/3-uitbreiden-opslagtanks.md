Uitbreiden opslagtanks
======================

### Huidige situatie en probleem

In de BGT worden opslagtanks voor vloeistoffen verplicht opgenomen. Opslagtanks
voor gassen en energie worden uitgesloten in de definitie van opslagtank bij
OverigBouwwerk:

“Opslagfaciliteit voor vloeistoffen. Alleen bovengrondse opslagtanks worden
opgenomen.”

Sommige bronhouders nemen opslagtanks met vloeistoffen wel op in de BGT. Hoewel
dit niet uniform is, is de aanwezigheid van een opslagtank wel relevante
informatie voor hulpdiensten. De toename van het aantal particuliere
zonnepanelen, zorgt voor de lokale opslag van energie in een zogenaamde
buurtbatterij. Bij een calamiteit is het relevant om de locaties van deze
buurtbatterijen te weten, omdat er bij brand een andere manier van blussen moet
worden toegepast op de lithium-accu’s en er veel giftige stoffen vrij kunnen
komen.

### Oplossing en nut

Om te voorzien in de informatiebehoefte van hulpdiensten voor de inzet van
hulpdiensten, worden de volgende wijzigingen voorgesteld:

-   Opslagtanks in de BGT worden uitgebreid met opslagtanks voor gassen en
    energie.

Deze wijzigingen levert het volgende voordeel op:

-   De dienstverlening van hulpdiensten verbetert, omdat er meer informatie is.

### Impact en implementatie

De impact van dit voorstel is relatief laag: software hoeft niet te worden
aangepast, en bronhouders dienen naar verwachting maar beperkt aanvullende
gegevens in te winnen.

Aan bronhouders wordt met terugwerkende kracht gevraagd om opslagtanks voor
gassen en energie op te nemen in de BGT. De verwachting is dat een groot deel
van deze gegevens via vergunningverlening beschikbaar zijn.
