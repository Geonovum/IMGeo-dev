Inleiding
=========

Waarom dit wijzigingsvoorstel?
------------------------------

De laatste versie van IMGeo is gepubliceerd in juli 2013. In 2014 is besloten om
de BGT\|IMGeo standaarden te bevriezen om de transitie niet te verstoren.

Rond 2017 is de transitie grotendeels afgerond: de BGT keten is gereed, de
mutaties worden aangeleverd, en BGT producten zijn centraal beschikbaar.

Bronhouders hebben tijdens de transitie veel ervaring opgedaan met het maken van
IMGeo, en afnemers sluiten aan op IMGeo en constateren hiaten of discrepanties.
Elke gebruiker (bronhouders, afnemers, leveranciers) van de BGT\|IMGeo
standaarden kan een verbetersuggestie voor IMGeo indienen bij Geonovum. Tijdens
de opbouwfase van de BGT heeft Geonovum ca. 150 verbetersuggesties voor de
BGT\|IMGeo standaarden.

Daarnaast is een traject gestart voor de uniformering van de BGT. Uit een oproep
van SVB-BGT om uniformiteitsissues in te dienen, zijn er ruim 400 meldingen
ingediend die betrekking hadden op:

-   Uniformiteit vanuit de opbouw: fietspad sluit niet aan op fietspad andere
    bronhouder, maar bijvoorbeeld een ‘voetpad’.

-   Interpretatieverschillen: bronhouders bakenen hetzelfde object op een andere
    manier af, zowel geometrisch als qua classificering

-   ‘Past niet in model’: bepaalde objecten komen niet voor in IMGeo waarvoor
    bronhouders nu verschillende objectclassificaties gebruiken om wel deze
    gegevens vast te leggen in IMGeo, of deze gegevens op een andere plek
    bijhouden (niet conform IMGeo).

In het belang van uniformering van de BGT is het nodig om IMGeo op een aantal
punten te optimaliseren door ondere andere aanscherpen van afbakeningsregels en
uitbreiden van classificaties.

Begin 2017 is besloten om te starten met de optimalisatie van IMGeo met als doel
om BGT\|IMGeo voor bronhouders eenvoudiger te maken en voor gebruikers beter te
gebruiken.

De opdracht was als volgt:

-   breng de wensen in beeld voor de optimalisatie van IMGeo op de korte
    termijn, en doorontwikkeling van IMGeo in samenhang met andere
    basisregistraties voor de lange(re) termijn.

-   consulteer het wijzigingsvoorstel voor IMGeo met het werkveld middels een
    formele consultatie

-   bepaal -waar zover mogelijk- de impact van de voorstellen met onderscheid
    tussen impact op alleen IMGeo en impact op ook andere basisregistraties.

Hoe is dit wijzigingsvoorstel tot stand gekomen?
------------------------------------------------

De volgende activiteiten zijn uitgevoerd om te komen tot dit wijzigingsvoorstel.

-   Oproepen tot indienen verbetersuggesties

-   Afstemmen met domeinen en andere registraties

-   Structureren en categoriseren meldingen

-   Thema werksessies

-   Schetsen van oplossingsrichtingen

-   Informele consultaties

Wanneer worden de voorstellen gerealiseerd?
-------------------------------------------

Dit is de meeste gestelde vraag, en er is geen eenduidig antwoord op. Het
wijzigingsvoorstel met het wensbeeld voor IMGeo wordt voor de zomer van 2018
onder het werkveld geconsulteerd. Dit wensbeeld wordt ter besluitvorming
aangeboden aan de Stuurgroep IMGeo in het najaar van 2018.

Vervolgens worden het wijzigingsvoorstel aangedragen aan de stuurgroep
Productie. De stuurgroep Productie plaatst de voorstellen op de backlog van de
BGT keten. Vervolgens wordt per voorstel de impact bepaald. Voorstellen die
alleen de BGT raken worden ingeschat op hoeveel capaciteit dit vraagt aan de BGT
keten om software aan te passen en aan bronhouders om de gegevens volgens de
nieuwe standaard op te werken. Tussentijdse werkafspraken kunnen gemaakt worden
om de overgang / transitie naar de nieuwe regels alvast in gang te zetten.
Verwachting is dat de eerste werkafspraken bijvoorbeeld voor uniformere
objectafbakening eind 2018 worden gemaakt; software aanpassingen zullen pas
later in 2019 worden doorgevoerd.

Voorstellen die ook andere basisregistraties raken worden meegenomen in het
programma van Doorontwikkeling basisregistraties in samenhang. De inhoud van
deze voorstellen wordt eerst afgestemd met andere basisregistraties (o.a.
BAG,WOZ, NWB, BRK, BRT) en zo mogelijk bijgesteld voor goede samenhang tussen de
basisregistraties. Vervolgens wordt de impact bepaald op de geraakte
basisregistraties, en worden afspraken gemaakt over een gezamenlijke
implementatie van dit voorstel.

Leeswijzer
----------

In hoofdstuk 2. is een overzichtstabel opgenomen met de voorstellen en
gerelateerde issues, alsook een overzichtstabel met objecttypen, attributen en
domeinwaarden in IMGeo het doorvoeren van alle voorstellen.

In hoofdstuk 3 tot en met 10 wordt een volledige omschrijving van de voorstellen
met huidige situatie, nieuwe situatie, argumentatie en verwachte impact, en
implementatieadvies.

De voorstellen gegroepeerd per type onderdeel van de BGT\|IMGeo standaarden:

-   In principes worden de voorstellen beschreven voor aanpassing van eisen en
    regels in de ontwerp- of algemene principes van IMGeo.

-   In objecttypen worden voorstellen beschreven voor het samenvoegen, wijzigen
    of toevoegen van objecttypen.

-   In attributen worden voorstellen beschreven het toevoegen, wijzigen of
    verwijderen van kenmerken van objecten.

-   In domeinwaarden worden voorstellen beschreven voor het toevoegen, hernoemen
    of verwijderen van domeinwaarden aan waardenlijsten, of het aanpassen van
    definities van domeinwaarden.

-   In Definities worden voorstellen beschreven voor het aanpassen of opnemen
    van definities van concepten, attributen of domeinwaarden.

-   In afbakening worden voorstellen beschreven voor aanscherpen van eisen en
    regels voor opname en afbakening van objecten, o.a. door duidelijkere
    afbakeningscriteria en meer toelichting in de vorm van bijvoorbeeld
    beslisbomen.

De voorstellen per type onderdeel worden in de volgorde van opname van de
objecttypen in de BGT en IMGeo catalogus beschreven. Dus eerst de voorstellen
voor BGT met volgorde Wegdeel, OndersteunendWegdeel, etc.) en vervolgens de
voorstellen voor IMGeo.
