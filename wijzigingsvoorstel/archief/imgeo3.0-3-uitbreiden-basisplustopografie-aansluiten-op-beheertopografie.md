Uitbreiden van classificaties voor betere aansluiting met beheertopografie
--------------------------------------------------------------------------

### Huidige situatie en probleem

In de BGT of IMGeo worden aan objecten subclassificaties toegekend, bijvoorbeeld
een wegdeel krijgt als fysiek-voorkomen ‘gebakken klinkers’ bij ‘open
verharding’, een bord krijgt type ‘verkeersbord’, of een paal krijgt type
‘praatpaal’.

Deze classificaties voorzien niet in alle wegen, terreinen, bouwwerken,
kunstwerken, borden, palen, installaties, straatmeubilair en andere objecten die
in beheer zijn bij overheidsorganisatie. Als er geen classificatie in IMGeo
beschikbaar, mogen IMGeo-objecten zonder IMGeo-classificatie worden geleverd,
dus bijvoorbeeld alleen als Put of Straatmeubilair. Bronhouders blijken dit
massaal te doen: in de LV-BGT zitten meer dan een kwart miljoen objecten die
geen IMGeo subclassificatie hebben.

De beheertopografie kan dus niet voldoende/volledig aangesloten worden op de
basis- en plustopografie van IMGeo. Als gevolg hiervan kunnen organisaties niet
of moeilijk overgaan op een integrale beheerkaart gekoppeld aan de topografie
van IMGeo.

Samen met bronhouders, softwareleveranciers van BOR-afnemers en BGT-bronhouders,
en CROW is een lijst opgesteld met nieuw classificaties voor IMGeo voor betere
aansluiting van basis/plustopografie op beheertopografie. Veel nieuwe
classificaties komen vanuit Informatiemodel Beheer Openbare Ruimte (IMBOR), dat
door CROW wordt ontwikkelt voor de standaardisatie van beheergegevens binnen de
overheid.

IMBOR is een sectormodel op IMGeo, wat betekent dat in IMBOR gegevens worden
toegevoegd aan de basis- en plustopografie in IMGeo. In de huidige situatie
(IMGeo 2.1.1) sluit IMBOR voor 40 tot 50% aan op IMGeo. Het streven is
uiteindelijk 100% te bereiken.

### Oplossing en nut

Om een goede aansluiting te maken tussen basis/plustopografie (IMGeo) en
beheertopografie, worden de volgende wijzigingen voorgesteld:

-   IMGeo wordt uitgebreid met de volgende subclassificaties voor functie,
    fysiekvoorkomen en type van de volgende objecten:

| *Objecttype: codelijst*                      | domeinwaarde                                  | definitie                                                                                                                                                                                                                                                                                             | subtype van                | geometrie              |
|----------------------------------------------|-----------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------------------|------------------------|
| *Wegdeel: functiePlus*                       | **verkeersdrempel**                           | Verhoging in een wegdeel, bedoeld om het verkeer met een lagere snelheid te laten rijden.                                                                                                                                                                                                             | rijbaan autoweg            | V*lak*                 |
|                                              | **verkeersdrempel**                           | Verhoging in een wegdeel, bedoeld om het verkeer met een lagere snelheid te laten rijden.                                                                                                                                                                                                             | rijbaan autosnelweg        | V*lak*                 |
|                                              | **verkeersdrempel**                           | Verhoging in een wegdeel, bedoeld om het verkeer met een lagere snelheid te laten rijden.                                                                                                                                                                                                             | fietspad                   | V*lak*                 |
| *Wegdeel: fysiekvoorkomenPlus*               | **metaal**                                    | Gesloten verharding bestaande uit materiaal van metaal.                                                                                                                                                                                                                                               | gesloten verharding        | V*lak*                 |
|                                              | **kunststof**                                 | Synthetisch vervaardigd materiaal dat als verharding dient zoals kunstgras of kunststof toplagen.                                                                                                                                                                                                     | gesloten verharding        | V*lak*                 |
|                                              | **hout**                                      | Open verharding bestaande uit bijvoorbeeld planken of balken van hout.                                                                                                                                                                                                                                | open verharding            | V*lak*                 |
|                                              | **steenbestorting**                           | Open verharding bestaande uit onregelmatige stukken steen of beton.                                                                                                                                                                                                                                   | half verhard               | Vlak                   |
|                                              | **boomschors/ houtsnippers**                  | Onverhard met als deklaag boomschors of houtsnippers.                                                                                                                                                                                                                                                 | onverhard                  | Vlak                   |
|                                              | **gras- en kruidachtigen**                    | Onverhard met vegetatie bestaande uit grassen en/of grasachtigen.                                                                                                                                                                                                                                     | onverhard                  | V*lak*                 |
| *OndersteunendWegdeel: functiePlus*          | **vluchtheuvel**                              | Verkeerseiland dat is uitgevoerd als verhoging.                                                                                                                                                                                                                                                       | verkeerseiland             | V*lak*                 |
|                                              | **verkeersdruppel**                           | Verkeerseiland dat is uitgevoerd als wegmarkering.                                                                                                                                                                                                                                                    | verkeerseiland             | V*lak*                 |
| OndersteunendWegdeel: fysiekVoorkomenPlus    | **steenbestorting**                           | Open verharding bestaande uit onregelmatige stukken steen of beton.                                                                                                                                                                                                                                   | half verhard               | Vlak                   |
|                                              | **boomschors/ houtsnippers**                  | Onverhard met als deklaag boomschors of houtsnippers.                                                                                                                                                                                                                                                 |                            | Vlak                   |
| *OnbegroeidTerreindeel: fysiekVoorkomen*     | **zandvlakte**                                | Een vlak, onbegroeid gebied waarvan de bodem uit zand bestaat.                                                                                                                                                                                                                                        |                            | Vlak                   |
| *OnbegroeidTerreindeel: fysiekVoorkomenPlus* | **natuursteen**                               |  Groenvak in de openbare ruimte met beplanting, zijnde haag.                                                                                                                                                                                                                                          | open verharding            | V*lak*                 |
|                                              | **basalt**                                    | verharding van blokken bestaande uit zwart vulkanisch gesteente (basalt).                                                                                                                                                                                                                             | open verharding            | V*lak*                 |
|                                              | **steenbestorting**                           | Open verharding bestaande uit onregelmatige stukken steen of beton.                                                                                                                                                                                                                                   | half verhard               | Vlak                   |
|                                              | **boomschors/ houtsnippers**                  | Onverhard met als deklaag boomschors of houtsnippers.                                                                                                                                                                                                                                                 | onverhard                  | Vlak                   |
| *OverigBouwwerk: typePlus*                   | **parkeergarage**                             | Een bouwwerk waar automobilisten (meestal) overdekt hun auto\`s kunnen parkeren.                                                                                                                                                                                                                      | (IMGeo 2.2 Gebouwdeel)     | V*lak*                 |
|                                              | **strandtent**                                | Een demontabel bouwwerk op het strand.                                                                                                                                                                                                                                                                | (IMGeo 2.2 Gebouwdeel)     | V*lak*                 |
|                                              | **tribune**                                   | Oplopende rij zitplaatsen voor het publiek.                                                                                                                                                                                                                                                           | (IMGeo 2.2 Gebouwdeel)     | V*lak*                 |
|                                              | **dugout **                                   | Overdekte ruimte aan de zijkant van een sportveld waar de trainer, (reserve)spelers en verzorgers kunnen zitten tijdens een wedstrijd.                                                                                                                                                                | (IMGeo 2.2 Gebouwdeel)     | V*lak*                 |
|                                              | **woonboot**                                  | Een voor bewoning bestemde boot dat is geplaatst op een ligplaats, en dat in zijn geheel of in delen kan worden verplaatst.                                                                                                                                                                           | (IMGeo 2.2 Gebouwdeel)     | V*lak*                 |
|                                              | **woonwagen**                                 | Een voor bewoning bestemd bouwwerk dat is geplaatst op een standplaats en dat in zijn geheel of in delen kan worden verplaatst.                                                                                                                                                                       | (IMGeo 2.2 Gebouwdeel)     | V*lak*                 |
|                                              | **sleufsilo**                                 | Opslagfaciliteit bestaande uit een betonnen vloer met betonnen zijwanden.                                                                                                                                                                                                                             | (IMGeo 2.2 OverigBouwwerk) | V*lak*                 |
|                                              | **infiltratiereservoir**                      | Een reservoir met waterdoorlatende wanden voor de tijdelijke berging van hemelwater, waarbij het hemelwater door middel van infiltratie door de wanden kan worden afgevoerd.                                                                                                                          | (IMGeo 2.2 OverigBouwwerk) | V*lak*                 |
| *Kunstwerkdeel: type*                        | **sluisdeur**                                 | Een kunstmatige beweegbare waterkering die de verbinding tussen twee wateren kan afsluiten of openstellen en daartoe van deuren of schuiven is voorzien.                                                                                                                                              | \-                         | Vlak                   |
| *Kunstwerkdeel: typePlus*                    | **hellingbaan**                               | Constructiedeel, bestaande uit een beloopbare en berijdbare helling inclusief de bijbehorende bordessen, voor het overbruggen van hoogteverschillen vlak.                                                                                                                                             | \-                         | V*lak*                 |
|                                              | **vlonder**                                   | Smalle houten brug voor voetgangers of fietsers, of een kleine (aanleg)steiger voor bijvoorbeeld pleziervaart en sportvisserij.                                                                                                                                                                       | \-                         | V*lak*                 |
|                                              | **groeiplaatsinrichting**                     | Eén of meer voorzieningen, ondergronds of op maaiveld, onder of rond een boom met als doel het verbeteren van de groeiomstandigheden.                                                                                                                                                                 | \-                         | V*lak*                 |
| *FunctioneelGebied: typePlus*                | **halteplaats**                               | Halteplaats van het openbaar vervoer.                                                                                                                                                                                                                                                                 | \-                         | M*ultivlak*            |
|                                              | **snellaadstation**                           | Infrastructuurelement, doorgaans langs autosnelwegen, dat in elektrische energie voorziet om elektrische plug-invoertuigen op te laden in een relatief korte tijd.                                                                                                                                    | \-                         | M*ultivlak*            |
|                                              | **valondergrond**                             | Oppervlak, waarop de gebruiker terecht komt, na vallen door de valruimte. De opvangzone is het gebied rondom een speeltoestel waar bodemmateriaal met schokdempende eigenschappen moet liggen. De vereiste afmetingen van de opvangzone zijn afhankelijk van de vrije valhoogte van het speeltoestel. | \-                         | M*ultivlak*            |
|                                              | **verkeersaansluiting**                       | Ongelijkvloers kruispunt van een nationale stroomweg en een niet-nationale stroomweg (bijvoorbeeld een halfklaverbladaansluiting) of tussen twee regionale stroomwegen onderling, of tussen een regionale en een gebiedsontsluitingsweg.                                                              | \-                         | M*ultivlak*            |
|                                              | **verkeersknooppunt**                         | Ongelijkvloers kruispunt van (regionale) stroomwegen, bijvoorbeeld vormgegeven als klaverblad-, ster- of turbineknooppunt.                                                                                                                                                                            | \-                         | M*ultivlak*            |
|                                              | **verkeerskruispunt**                         | Ontmoeting van wegen waar het verkeer van weg mag wisselen. Dit geldt zowel voor het gemotoriseerd verkeer als voor het langzaam verkeer. Voorbeelden zijn: een gelijkwaardig kruispunt, een voorrangskruispunt, een geregeld ruispunt en een (turbo)rotonde.                                         | \-                         | M*ultivlak*            |
|                                              | **verkeerszone**                              | Verkeerskundige afbakening van een gebied.                                                                                                                                                                                                                                                            | \-                         | M*ultivlak*            |
| *Bord: typePlus*                             | **pictogram**                                 | Symbool of afbeelding dat de plaats inneemt van een tekst, het gebruik ervan wordt daarom ook beeldtaal genoemd.                                                                                                                                                                                      | \-                         | P*unt*                 |
|                                              | **klok**                                      | Een object waarop de tijd kan worden afgelezen.                                                                                                                                                                                                                                                       | \-                         | P*unt*                 |
|                                              | **dynamisch informatiepaneel**                | Elektronisch paneel dat, afhankelijk van de (verkeers)situatie, een aanwijzing kan geven aan de weggebruiker, meestal om hem te helpen de meest optimale route naar de bestemming te kiezen.                                                                                                          | \-                         | P*unt*                 |
|                                              | **beregeningsinstallatie**                    | Installatie voor het toevoeren van water in plaats van of in aanvulling op de natuurlijke regenval.                                                                                                                                                                                                   | \-                         | P*unt*                 |
|                                              | **energieaansluiting**                        | Installatie ten behoeve van de regeling van het transport van elektriciteit, water of gas tijdens evenementen, voor markten of andere doeleinden.                                                                                                                                                     | \-                         | P*unt*                 |
| *Installatie: typePlus*                      | **luchtbehandelingsinstallatie**              | Installatie om lucht te behandelen of af te voeren, bijvoorbeeld een tunnelventilatie of lavafilter.                                                                                                                                                                                                  | \-                         | P*unt*                 |
|                                              | **lift**                                      | Installatie voor verticaal transport van personen of goederen                                                                                                                                                                                                                                         | \-                         | P*unt*                 |
| *Kast: typePlus*                             | **centrale verdeelkast**                      | Een verdeelinrichting, verdeelkast of groepenkast is de plek van waaruit de elektrische energie beveiligd en verdeeld wordt over de elektrische installatie in een gebouw.                                                                                                                            | \-                         | P*unt*                 |
|                                              | **beregeningskast**                           | Een regel- en voedingskast voor het bedienen van de beregeningsinstallatie.                                                                                                                                                                                                                           | \-                         | P*unt*                 |
|                                              | **PLC-kast**                                  | Een kast met daarin een PLC (Programmable Logic Controler) voor het aansturen van o.a. kunstwerken (gemalen, stuwen, afsluitmiddelen etc.).                                                                                                                                                           | \-                         | P*unt*                 |
|                                              | **pompkast**                                  | Een kast met daarin een installatie bedoeld om water van een laag peil naar een hoog peil te brengen.                                                                                                                                                                                                 | \-                         | P*unt*                 |
| *Mast: typePlus*                             | **uitkijktoren**                              | Hoge en smalle constructie voor het observeren van de omgeving (wild, bosbrand, verdrinkingsgevaar zwemmers e.d.).                                                                                                                                                                                    | \-                         | P*unt*                 |
| *Paal: typePlus*                             | **meldpaal**                                  | Paal met daarin een installatie bedoeld om te kunnen communiceren op afstand met een centrale locatie.                                                                                                                                                                                                | \-                         | P*unt*                 |
|                                              | **strandpaal**                                | Paal op het strand of in de duinen, geplaatst als hulpmiddel bij het uitvoeren van metingen.                                                                                                                                                                                                          | \-                         | P*unt*                 |
|                                              | **reflectorpaal**                             | Paal langs de weg, met name in bochten, waarop een reflecterende plaat gemonteerd is met daarop een geleiding die vroegtijdig informatie verstrekt over het volgende weggedeelte.                                                                                                                     | \-                         | P*unt*                 |
|                                              | **sensorpaal**                                | Paal uitgerust met een sensor                                                                                                                                                                                                                                                                         | \-                         | P*unt*                 |
|                                              | **voorzieningenpaal**                         | Paal voorzien van een briefkast en aansluitingen voor elektra, telefoon en water.                                                                                                                                                                                                                     | \-                         | P*unt*                 |
|                                              | **hoogtebegrenzer**                           | Een hoogtebegrenzer zorgt ervoor dat te hoge en/of te zware voertuigen niet verder rijden waar de toegang voor hen niet gewenst is.                                                                                                                                                                   | \-                         | P*unt*                 |
|                                              | **vlaggenmast**                               | Paal waaraan een vlag bevestigd kan worden.                                                                                                                                                                                                                                                           | \-                         | P*unt*                 |
| *Put: typePlus*                              | **beerput**                                   | Deksel van een put, bestemd voor het tijdelijk opslaan van vuilwater en voor een gedeeltelijke biologische afbraak van het vuilwater.                                                                                                                                                                 | \-                         | P*unt*                 |
|                                              | **fauna-inspectieput**                        | Deksel van een put op ondergrondse faunavoorziening met als doel inspectie van de voorziening mogeljk te maken.                                                                                                                                                                                       | \-                         | P*unt*                 |
| *Sensor: typePlus*                           | **waterbeheermeter**                          | Een meter die de kwaliteit van het water meet.                                                                                                                                                                                                                                                        | \-                         | P*unt*                 |
| *Straatmeubilair: typePlus*                  | **speel- / sportvoorziening**                 | Aard en nagelvast met de grond verbonden constructie in de openbare ruimte, bedoeld als speelmateriaal voor kinderen of voor het beoefenen van een sport.'                                                                                                                                            | \-                         | P*unt*                 |
|                                              | **fietsparkeervoorziening**                   | Een duurzaam verankerde voorziening in de openbare ruimte voor het parkeren en stallen van fietsen.                                                                                                                                                                                                   | \-                         | P*unt*                 |
|                                              | **fietspomp**                                 | Een apparat in de openbare ruimte waarmee lucht in fietsbanden gepompt kan worden.                                                                                                                                                                                                                    | \-                         | P*unt*                 |
|                                              | **scootmobielberging**                        | Open bergplaats voor één of meerdere scootmobielen.                                                                                                                                                                                                                                                   | \-                         | P*unt*                 |
|                                              | **pergola**                                   | Constructie ter ondersteuning van de groei van planten.                                                                                                                                                                                                                                               | \-                         | P*unt*                 |
|                                              | **informatiezuil**                            | Zuil waarop informatie geraadpleegd kan worden.                                                                                                                                                                                                                                                       | \-                         | P*unt*                 |
|                                              | **aanrijbeschermer**                          | Object met als functie het doorrijden van een voertuig te voorkomen om een object (bijvoorbeeld een boom) te beschermen tegen schade. Veelal is het een constructie van een gebogen metalen buis, andere vormen en materialen zijn ook mogelijk (bijvoorbeeld biggenrug)                              | \-                         | P*unt*                 |
|                                              | **hulp- en waarschuwingsverlichting**         | Kunstmatige lichtbron, dat door zijn kleur en toestand een status aangeeft of een commando aanduidt. Veelal toegepast voor het waarschuwen of reguleren van verkeer.                                                                                                                                  | \-                         | P*unt*                 |
|                                              | **watertappunt**                              | Een voorziening in de openbare ruimte, waaruit continu of op aanvraag (drukknop) leidingwater uit komt.                                                                                                                                                                                               | \-                         | P*unt*                 |
|                                              | **stapsteen**                                 | Steen van natuursteen of beton, die door de specifieke plaatsing van de stenen op stapafstand van elkaar de functie heeft om mensen te stimuleren de route van de stapstenen te lopen.                                                                                                                | \-                         | P*unt*                 |
|                                              | **luidspreker**                               | Een luidspreker is een apparaat waarmee elektrische signalen worden omgezet in geluid.                                                                                                                                                                                                                | \-                         | P*unt*                 |
|                                              | **oplaadvoorziening elektrische voertuigen ** | Infrastructuurelement dat in elektrische energie voorziet om elektrische plug-invoertuigen op te laden.                                                                                                                                                                                               | \-                         | P*unt*                 |
|                                              | **laadbrug**                                  | Installatie-element met als doel schepen te laden en lossen.                                                                                                                                                                                                                                          | \-                         | P*unt*                 |
|                                              | **klimijzer**                                 | Ingestorte stalen of aluminium staven in een beton- of baksteenconstructie die gebruikt worden als ladderconstructie.                                                                                                                                                                                 | \-                         | P*unt*                 |
|                                              | **AED**                                       | Apparaat om te reanimeren, zijnde een Automatische externe defibrillator (AED).                                                                                                                                                                                                                       | \-                         | P*unt*                 |
|                                              | **verbandtrommel**                            | Doos of koffer met daarin materialen voor de eerste hulp bij ongelukken (EHBO).                                                                                                                                                                                                                       | \-                         | P*unt*                 |
|                                              | **verkeersspiegel**                           | Een verkeersspiegel is een bolle spiegel die gebruikt wordt om onoverzichtelijk verkeerssituaties te verduidelijken.                                                                                                                                                                                  | \-                         | P*unt*                 |
|                                              | **dispenser**                                 | Een voorziening voor het verstrekken van bepaalde hulpmiddelen (bijvoorbeeld hondenpoepzakjes).                                                                                                                                                                                                       | \-                         | P*unt*                 |
|                                              | **blok**                                      | Blokvormig element, meestal van beton of steen, bedoeld om een openbare ruimte te verfraaien, achterliggende gebieden te beschermen of te dienen als zit- of speelelement.                                                                                                                            | \-                         | P*unt*                 |
|                                              | **stormanker**                                | Een voorziening aangebracht in de verharding voor het vastzetten en beveiligen van objecten (bijvoorbeeld marktkramen) tegen harde wind.                                                                                                                                                              | \-                         | P*unt*                 |
|                                              | **faunaverblijfplaats**                       | Blokvormig element, meestal van beton of steen, bedoeld om een openbare ruimte te verfraaien, achterliggende gebieden te beschermen of te dienen als zit- of speelelement.                                                                                                                            | \-                         | P*unt*                 |
|                                              | **leuning**                                   | Een constructie aangebracht op wand of muur die steun biedt tegen vallen bij hoogteverschil.                                                                                                                                                                                                          | \-                         | P*unt*                 |
| *Waterinrichtingselement: typePlus*          | **meerpaal / -stoel**                         | Paal **of samenstel van palen** voor een kade of in een haven waaraan een schip kan worden afgemeerd.                                                                                                                                                                                                 | \-                         | P*unt*                 |
|                                              | **navigatielicht**                            | Lichtsein t.b.v. de navigatie voor scheepvaart                                                                                                                                                                                                                                                        | \-                         | P*unt*                 |
|                                              | **seinlicht**                                 | Kunstmatige lichtbron waarmee de doorvaart van kunstwerken wordt gereguleerd.                                                                                                                                                                                                                         | \-                         | P*unt*                 |
|                                              | **lichtbaken**                                | Waarschuwingsteken in vaarwater dat van een licht voorzien is.                                                                                                                                                                                                                                        | \-                         | P*unt*                 |
|                                              | **mistbaken**                                 | Waarschuwingsteken in vaarwater door middel van een luchthoorn, die bij slecht zicht, met regelmatige tussenpozen een geluidssein geeft.                                                                                                                                                              | \-                         | P*unt*                 |
|                                              | **drijvende oever**                           | Drijvende constructie met beplanting langs oevers waar geen natuurlijke oever mogelijk is (stenen of stalen wanden).                                                                                                                                                                                  | \-                         | P*unt of Lijn*         |
|                                              | **watertrap**                                 | Trapvormige constructie in een waterloop, bedoeld als sierelement om het water over naar beneden te laten stromen.                                                                                                                                                                                    | \-                         | P*unt*                 |
| *Weginrichtingselement: typePlus*            | ** band**                                     | Element dat de scheiding verzorgt tussen een rijbaan en het meestal hoger gelegen object. Maakt deel uit van een wegconstructie en voorkomt dat water en vuil van de weg in de bermen, tuinen, of huizen terechtkomt. Voorkomt tevens dat motorvoertuigen op het hoger gelegen object rijden.         | \-                         | Lijn                   |
|                                              | **actieve wegmarkering**                      | In of op het wegdek aangebrachte lichtelementen die voor de weggebruiker bij duisternis het verloop van de weg zichtbaar maken, ook buiten het bereik van koplampen.                                                                                                                                  | \-                         | P*unt of Lijn of Vlak* |
|                                              | **obstakelbeveiliger**                        | Bermbeveiligingsconstructie ter afscherming van een obstakel, die botsingsenergie kan absorberen en daardoor bij aanrijding voertuigen met zo weinig mogelijk schade van richting doet veranderen of tot stilstand brengt.                                                                            | \-                         | P*unt of Lijn of Vlak* |
|                                              | **blindegeleidestrook**                       | Een speciaal aangelegde baan plaveisel met een afwijkende structuur die er toe dient om blinden en slechtzienden te helpen de juiste weg te volgen doordat zij zich hiermee kunnen oriënteren.                                                                                                        | \-                         | Lijn                   |
|                                              | **voegovergang**                              | Schakel in de wegverharding tussen kunstwerken en aardebaan en tussen afzonderlijke delen van de bovenbouw van de kunstwerken                                                                                                                                                                         | \-                         | Lijn                   |
| *Vegetatieobject: typePlus*                  | **solitaire plant **                          | Plant, heester of siergras, te beheren als solitair beplantingselement.                                                                                                                                                                                                                               | \-                         | P*unt*                 |
|                                              | **klimplant**                                 | Plant die ondersteuning nodig heeft om omhoog te groeien omdat de stengels niet stevig genoeg zijn om de plant zelfstandig te dragen.                                                                                                                                                                 | \-                         | P*unt*                 |

De volgende IMGeo 2.1.1 classificaties vervallen, maar krijgen een IMGeo 2.2
classificatie als equivalent:

| *Objecttype: codelijst*                                                     | In IMGeo 2.1.1 vervalt | en wordt in IMGeo 2.2    |
|-----------------------------------------------------------------------------|------------------------|--------------------------|
| *Wegdeel: fysiekVoorkomenPlus*                                              | boomschors             | boomschors/ houtsnippers |
|                                                                             | puin                   | steenbestorting          |
| *OndersteunendWegdeel: fysiekVoorkomenPlus*                                 | boomschors             | boomschors/ houtsnippers |
|                                                                             | puin                   | steenbestorting          |
| *OnbegroeidTerreindeel: fysiekVoorkomen*                                    | zand                   | zandvlakte               |
| *OnbegroeidTerreindeel: fysiekVoorkomenPlus*                                | boomschors             | boomschors/ houtsnippers |
| *Wegdeel, OndersteunendWegdeel, OnbegroeidTerreindeel: fysiekVoorkomenPlus* | puin                   | steenbestorting          |
| *Kunstwerkdeel: type*                                                       | sluis                  | sluisdeur                |
| *Functioneelgebied: typePlus*                                               | bushalte               | halteplaats              |
| *Paal: typePlus*                                                            | praatpaal              | meldpaal                 |
| *Straatmeubilair: typePlus*                                                 | speelvoorziening       | speel-/sportvoorziening  |
|                                                                             | fietsenrek             | fietsparkeervoorziening  |
|                                                                             | fietsenkluis           | fietsparkeervoorziening  |
| *Waterinrichtingselement: typePlus*                                         | meerpaal               | meerpaal/-stoel          |

De wijzigingen leveren de volgende voordelen op:

-   Met het toevoegen en hernoemen van classificatie in IMGeo wordt bereikt dat
    de aansluiting van beheertopografie (IMBOR) op basis/plustopografie
    verbeterd van 40-50% (IMGeo 2.1.1) naar 90-95% (IMGeo 2.2). Bronhouders
    kunnen sneller overgaan op een integrale beheerkaart omdat de
    basis/plustopografie van IMGeo beter aansluit op de behoefte vanuit
    beheer(topografie).

### Impact en implementatie

De impact van dit voorstel is relatief gemiddeld: de software dient uitgebreid
te worden, gegevens dienen te worden omgezet door bronhouders en vervolgens moet
de software classificaties tegenhouden.

Bronhouder wordt gevraagd om met terugwerkende kracht de vervallen
classificaties om te zetten naar een nieuwe IMGeo classificatie (zoals hierboven
beschreven).

Bronhouder mogen daarna zelf er voor kiezen om een IMGeo-classificatie aan de
objecten zonder IMGeo-classificatie toe te voegen.

Hieronder staat een overzicht met IMGeo-objecten waarvan de classificaties in
IMGeo 2.2 worden uitgebreid, maar die nu geen IMGeo-subclassificatie hebben.
