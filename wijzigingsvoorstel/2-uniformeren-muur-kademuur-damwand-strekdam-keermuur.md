Uniformeren muur, kademuur, damwand, strekdam en keermuur
=========================================================

### Huidige situatie en probleem

In de BGT worden verschillende muren, wanden en dammen die grond of water
tegenhouden opgenomen als scheiding of kunstwerkdeel.

| *Scheiding*     | *bgt-type*  | *muur*     | Een scheiding gemaakt van steen.                                                                                                                                                                                                                        | *lijn of vlak* |
|-----------------|-------------|------------|---------------------------------------------------------------------------------------------------------------------------------------------------------------------------------------------------------------------------------------------------------|----------------|
| *Scheiding*     | *bgt-type*  | *kademuur* | Een verticale wand ter scheiding van land en water, opgebouwd uit een muur van gemetselde stenen of gestort beton.                                                                                                                                      | lijn of vlak   |
| *Scheiding*     | *bgt-type*  | *damwand*  | Een grondkerende constructie die bestaat uit een verticaal in de grond geplaatste wand.                                                                                                                                                                 | lijn           |
| *Kunstwerkdeel* | *bgt_type*  | *strekdam* | Constructie in het water ter verdediging van de kust/oever.                                                                                                                                                                                             | vlak           |
| *Kunstwerkdeel* | *plus_type* | *keermuur* | Een keermuur of keerwand is een stijf, grond- of waterkerend kunstwerk dat door een groot gewicht en een brede voet een grote standzekerheid kan bereiken. Een keermuur is meestal van gewapend beton, maar er kan ook ander materiaal gebruikt worden. | vlak           |

Bij bronhouders is er onduidelijkheid wanneer een muur, wand of dam als
scheiding of kunstwerkdeel moet worden opgenomen, en welke type er aan toegekend
moet worden. De afbakening van muren, wanden en dammen door bronhouders zijn
niet consistent en niet-uniform.

### Oplossing en nut

Om meer uniformiteit en consistentie in de afbakening van muren, wanden en
dammen te bereiken worden de volgende wijzigingen voorgesteld:

-   Een beslisboom wordt toegevoegd aan de afbakeningsregels om een beter zicht
    te bieden op welke keuzes gemaakt kunnen worden bij de afbakening van muren,
    wanden en dammen, om bronhouders uiteindelijk de beste optie te laten
    vinden.

-   Ook wordt extra verduidelijkt dat de afbakening van een damwand inclusief
    deksloof is.

![](media/8579806fb776a782ef3b4609d8463e79.png)

>   Beslisboom muur, kademuur, damwand, strekdam en keermuur

Deze wijziging levert de volgende voordelen op:

-   Door de keuze-/interpretatieruimte voor afbakening en classificatie van
    muren, wanden en dammen in te perken, kunnen bestekken worden ge√ºniformeerd
    en kunnen bronhouders beter samenwerken in de inwinning en bijhouding van de
    BGT.

-   Er kunnen betere landelijke analyses worden uitgevoerd omdat alle gegevens
    van muren, wanden en dammen op de juiste plek in de registratie beschikbaar
    komen. Dit leidt tot betere resultaten in onderzoek en beleid.

### Impact en implementatie

De impact van dit voorstel is relatief laag: software hoeft niet te worden
aangepast, en bronhouders dienen naar verwachting maar beperkt aanvullende
gegevens in te winnen.
