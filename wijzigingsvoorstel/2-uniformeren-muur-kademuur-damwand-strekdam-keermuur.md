Uniformeren muur, kademuur, damwand, strekdam en keermuur
=========================================================

### Huidige situatie en probleem

In de BGT worden verschillende muren, wanden en dammen die grond of water
tegenhouden opgenomen als scheiding of kunstwerkdeel (zie bijlage xx.xx).

Bij bronhouders is er onduidelijkheid wanneer een muur, wand of dam als
scheiding of kunstwerkdeel moet worden opgenomen, en welke type er aan toegekend
moet worden. De afbakening van muren, wanden en dammen door bronhouders zijn
niet consistent en niet-uniform.

Een damwand heeft veelal een deksloof, zijnde de afdekking met een horizontale
betonnen, stalen, houten of kunststof balk, en deze deksloof is in bepaalde
gevallen breder dan 30 centimeter. Een scheiding of kunstwerkdeel breder dan 30
centimeter wordt in de regel als vlakgeometrie opgenomen. Een damwand heeft in
IMGeo alleen lijngeometrie.

Bronhouders hebben de vlakgeometrie van de deksloof als apart object
(onbegroeidterreindeel) afgebakend of een damwand als keermuur met vlakgeometrie
opgenomen. Damwanden komen dus voor als scheiding:damwand of
kunstwerkdeel:keermuur in de BGT. Dit is niet consistent en niet-uniform.

Probleem: bijhouding complex, samenwerking niet mogelijk, areaal berekeningen +
landelijke analyses.

### Oplossing en nut

Om meer uniformiteit en consistentie in de afbakening van muren, wanden en
dammen te bereiken worden de volgende wijzigingen voorgesteld:

-   Een beslisboom (zie bijlage xx.xx) wordt toegevoegd aan de afbakeningsregels
    om een beter zicht te bieden op welke keuzes gemaakt kunnen worden bij de
    afbakening van muren, wanden en dammen, om bronhouders uiteindelijk de beste
    optie te laten vinden. Ook wordt extra verduidelijkt dat de afbakening van
    een damwand inclusief deksloof is.

-   Damwand bij scheiding wordt uitgebreid met vlakgeometrie om brede
    damwanden/dekslofen op te kunnen nemen als scheiding.

De wijzigingen leveren de volgende voordelen op:

-   Door de keuze-/interpretatieruimte voor afbakening en classificatie van
    muren, wanden en dammen in te perken, kunnen bestekken worden geüniformeerd
    en kunnen bronhouders beter samenwerken in de inwinning en bijhouding van de
    BGT.

-   Er kunnen betere landelijke analyses worden uitgevoerd omdat alle gegevens
    van muren, wanden en dammen op de juiste plek in de registratie beschikbaar
    komen. Dit leidt tot betere resultaten in onderzoek en beleid.

### Impact en implementatie

De impact van dit voorstel is relatief laag: (bijna) alle gegevens zijn
ingewonnen en beschikbaar en er is een software aanpassing nodig.

Aan bronhouders wordt gevraagd om in de reguliere bijhouding elke damwand en
keermuur te controleren.

<iframe src="https://imgeo22.gewoongoedegeodata.nl/?view=damwandkeermuur" class="view"></iframe>

De keermuren die omgezet worden van scheiding naar kunstwerkdeel:damwand krijgen
een nieuwe identificatie, omdat deze bij een andere objectklasse worden
opgenomen.