Uitbreiden indeling particuliere terreinen
==========================================

### Huidige situatie en probleem

De BGT wordt landsdekkend beheerd voor het grondgebied van Nederland binnen de
gemeentegrenzen. Daartoe behoren ook industriële complexen, zoals Schiphol, de
Hoogovens en Europoort. Er zijn regels opgenomen dat alle particuliere terreinen
en complexen nader ingedeeld moeten of mogen worden in de BGT of IMGeo. Voor
hulpdiensten is het bij een calamiteit relevant om te weten waar de wegen en
bouwwerken op een groter particulier liggen, en waar er bluswater beschikbaar
is. Maar ook voor netbeheerders voor het leggen van kabels en leidingen over
grotere particuliere terreinen. Deze gegevens zijn nu onvoldoende beschikbaar in
de BGT.

In de BGT worden opslagtanken voor vloeistoffen verplicht opgenomen.
Opslagtanken voor gassen en energie worden uitgesloten in de definitie van
opslagtank bij OverigBouwwerk.

Sommige bronhouders nemen opslagtanken met vloeistoffen wel op in de BGT. Hoewel
dit niet uniform is, is de aanwezigheid van een opslagtank wel relevante
informatie voor hulpdiensten. De toename van het aantal particuliere
zonnepanelen, zorgt voor de lokale opslag van energie in een zogenaamde
buurtbatterij. Bij een calamiteit is het relevant om de locaties van deze
buurtbatterijen te weten, omdat bij brand er een andere manier van blussen moet
worden toegepast op de lithium-accu’s en er veel giftige stoffen vrij kunnen
komen.

### Oplossing en nut

Om de informatievoorziening beheerders en hulpdiensten voor de inzet van
hulpdiensten, worden de volgende wijzigingen voorgesteld:

-   Opslagtanken in de BGT worden uitgebreid met opslagtanken voor gassen en
    energie.

-   Voor de indeling van particuliere terreinen wordt geregeld dat dit geldt
    voor alle particuliere terreinen waar deze informatie noodzakelijk is voor
    wettelijk geregelde dienstverlening door bronhouders en afnemers.

De wijzigingen leveren de volgende voordelen op:

-   De dienstverlening van hulpdiensten verbeterd, omdat er meer informatie is.
    Ook netbeheerders hebben nut van de indeling van particuliere terreinen bij
    het bepalen van de ligging van kabels voor aansluitingen naar gebouwen.

### Impact en implementatie

De impact van dit voorstel is relatief laag: software dient met enkele
classificaties te worden uitgebreid, bronhouders mogen deze gegevens opnemen.

Aan bronhouders wordt met terugwerkende kracht gevraagd om opslagtanken voor
gassen en energie op te nemen in de BGT. Veel van deze gegevens zijn via
vergunningverlening beschibaar.

Aan bonhouders wordt met terugwerkende kracht gevraagd om grote particuliere
terreinen (principeregel meer dan 10ha) nader in te delen met wegen, bouwwerken
en water voor zover nog niet gedaan. In een n.t.b. praktijkrichtlijn wordt dit
nader toegelicht.

<http://imgeo22.gewoongoedegeodata.nl/?view=particulierterrein>

Bronhouders mogen optioneel ‘trailerhelling’ en ‘opstelpunt open water’
toevoegen in IMGeo. Gezien de maatschappelijke relevantie wordt bronhouders
opgeroepen om zoveel van deze informatie wel op te nemen in IMGeo en aan te
leveren aan de LV-BGT, echter dit is niet verplicht.
