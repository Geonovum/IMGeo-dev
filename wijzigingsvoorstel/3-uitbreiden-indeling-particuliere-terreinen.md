Uitbreiden indeling particuliere terreinen
==========================================

### Huidige situatie en probleem

De BGT wordt landsdekkend beheerd voor het grondgebied van Nederland binnen de
gemeentegrenzen. Daartoe behoren ook industriÃ«le complexen, zoals Schiphol, de
Hoogovens en Europoort. Er zijn regels opgenomen dat alle particuliere terreinen
en complexen nader ingedeeld moeten of mogen worden in de BGT of IMGeo. Voor
hulpdiensten is het bij een calamiteit relevant om te weten waar de wegen en
bouwwerken op een groter particulier liggen, en waar er bluswater beschikbaar
is. Maar ook voor netbeheerders voor het leggen van kabels en leidingen over
grotere particuliere terreinen. Deze gegevens zijn nu onvoldoende beschikbaar in
de BGT.

### Oplossing en nut

Om de informatievoorziening te verbeteren voor beheerders en voor de inzet van
hulpdiensten, worden de volgende wijzigingen voorgesteld:

-   Voor de indeling van particuliere terreinen wordt geregeld dat dit geldt
    voor alle particuliere terreinen waar deze informatie noodzakelijk is voor
    wettelijk geregelde dienstverlening door bronhouders en afnemers.

De wijzigingen leveren de volgende voordelen op:

-   De dienstverlening van hulpdiensten verbeterd, omdat er meer informatie is.
    Ook netbeheerders hebben baat bij de indeling van particuliere terreinen bij
    het bepalen van de ligging van kabels voor aansluitingen naar gebouwen.

### Impact en implementatie

De impact van dit voorstel is relatief laag: software hoeft niet aangepast te
worden, en bronhouders hoeven relatief weinig extra gegevens in te winnen.

Aan bronhouders wordt met terugwerkende kracht gevraagd om grote particuliere
terreinen (principeregel meer dan 5ha) nader in te delen met wegen, bouwwerken
en water voor zover nog niet gedaan.

Het gaat daarbij om alleen (semi)particuliere terreinen, van groter dan 5ha, die
meer dan 2 gebouwen bevatten, die niet alleen voor woning bestemd zijn, die
ontsloten worden door meerdere wegdelen en waarvan in eerste instantie niet
duidelijk is, op welke manier je vanaf de ingang naar een bepaald gebouw kan
komen, moeten nader afgebakend worden. Hierbij dienen minstens de wegdelen apart
afgebakend te worden. Tevens zijn begroeide delen en waterdelen, dan wel bomen
en hekken van belang als dit voor de toegankelijkheid beperkingen geeft.
