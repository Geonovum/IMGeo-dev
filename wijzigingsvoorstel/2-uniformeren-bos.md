Uniformeren naaldbos, loofbos en gemengd bos
============================================

### Huidige situatie en probleem

In de BGT worden naaldbossen, loofbossen en gemengde bossen opgenomen als
begroeidterreindeel. In de definitie van naaldbos en loofbos wordt gesteld dat
een bos is een naaldbos bij “een dusdanige aantal naaldbomen” en een bos is een
loofbos bij “een dusdanig aantal loofbomen. “Dusdanig aantal” wordt niet nader
uitgelegd of gespecificeerd.

Als gevolg daarvan hebben bronhouders in veel gevallen als classificatie voor
een bos ‘gemengd bos’ opgevoerd: Terreindeel begroeid met een dusdanige aantal
naald- en loofbomen dat deze een min of meer gesloten geheel vormen of, na
volgroeiing van de bomen, zullen vormen. Deze classificatie is in veel gevallen
niet juist en leidt tot verschillen tussen onder meer de BRT en de BGT.

### Oplossing en nut

Om meer uniformiteit en consistentie in de afbakening van bossen te bereiken
worden de volgende wijzigingen voorgesteld:

-   Voor naaldbos wordt een minimumpercentage van 90% naaldbomen gehanteerd.

-   Voor loofbos wordt een minimumpercentage van 90% loofbomen gehanteerd.

-   Voor gemengd bos wordt maximumpercentage van 90% loofboom en naaldboom
    gehanteerd.

De wijzigingen leveren de volgende voordelen op:

-   Omdat de percentages aansluiten bij de BRT wordt consistentie tussen de BRT
    en BGT bereikt. Dit geeft vertrouwen in de kwaliteit van de BRT en BGT en
    leidt tot meer gebruik van de BGT. Ook geeft

-   Er kunnen betere landelijke analyses worden uitgevoerd omdat de
    classificaties van bossen juist en uniform zijn toebedeeld. Dit leidt tot
    betere resultaten in onderzoek en beleid.

-   Betere dienstverlening van de overheid. Bijvoorbeeld bij een bosbrand voert
    de brandweer een brandverspreidingsanalyse uit, waarbij de gegevens over het
    type bos nu veelal worden ontleend aan satellietfoto’s. Als de gegevens
    juist en uniform beschikbaar zijn in de BGT kan mogelijk eenvoudiger de
    brandverspreiding worden bepaald, en de inzet van materiaal efficiënter
    worden uitgevoerd.

-   Door de keuze-/interpretatieruimte voor afbakening en classificatie van
    bossen in te perken, kunnen bestekken worden geüniformeerd en kunnen
    bronhouders beter samenwerken in de inwinning en bijhouding van de BGT.

### Impact en implementatie

De impact van dit voorstel is relatief laag: (bijna) alle gegevens zijn
beschikbaar via de BRT en de software is reeds voorbereid. Voor de implementatie
wordt alleen de data aangepast.

Aan bronhouders wordt gevraagd om met terugwerkende kracht elk terreindeel met
een classificatie bos dat afwijkt van classificatie van de BRT te controleren op
juiste classificatie.

De terreindelen die een andere classificatie bos krijgen, behouden hun
identificatie.

De data wordt decentraal aangepast door bronhouders, omdat centraal converteren
door ander schaalniveau van de BRT niet gegarandeerd juist is: verschillende BGT
bossen kunnen samenvallen met één groter BRT bos en ook vice versa komt voor.
Wel worden afwijkingen tussen BGT bossen en BRT bossen centraal gesignaleerd, en
teruggegeven als melding richting bronhouders.
