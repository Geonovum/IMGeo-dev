Op 28 september 2017 is een terugkoppelsessie 'Blik op IMGeo 2.0 | IMGeo 3.0' georganiseerd door Geonovum en SVB-BGT. Doel van deze bijeenkomst was om gebruikers van de BGT|IMGeo standaarden voorstellen te presenteren. Aanleiding hiervoor waren de ideeën en oplossingsrichtingen die in de werksessie voor de zomer zijn opgehaald in de thema-werksessies.

Hans van Eekelen heeft eerst een korte terugblik op de ontwikkeling van (de registratie van) grootschalige topografie vanaf de 18e eeuw tot heden (en daarna). Daarna heeft Silvy Horbach de relatie gelegd tussen de uniformeringslag die bronhouders op hun BGT zullen uitvoeren in relatie tot de nieuwe versie van IMGeo gepresenteerd. Vervolgens is door Arnoud de Boer een blik op IMGeo 3.0 gepresenteerd met de voorstellen op welke punten IMGeo 3.0 gewijzigd worden.

Na het plenaire deel waren er 6 discussietafels waar extra toelichting op een voorstel/issue werd gegeven, o.a. uitbreiding geometrietypen, panden, water- en bermafbakening en de pastelvisualisatie. Deelnemers konden hierop reageren, waarbij er weer veel nieuwe inzichten zijn opgehaald.

Er is plenair afgesloten met een presentatie van Ruud van Rossem over de doorontwikkeling van de basisregistraties in samenhang.

De ideeën en suggesties die zijn opgehaald tijdens de bijeenkomst worden nu verder verwerkt in de voorstellen voor IMGeo 3.0. Daarna gaan we de volgende fase in: toetsing en prioritering van de voorstellen. Eind 1e kwartaal 2018 volgt de formele openbare consultatie van IMGeo 3.0. 

De ontwikkelingen rondom de nieuwe versie van IMGeo kunnen worden gevolgd via de Github van IMGeo2018: https://github.com/Geonovum/IMGeo2018/
