Thema Panden en overige bouwwerken
==================================

In deze map staan het verslag en documenten van de werksessie met thema Panden
en overige bouwwerken. De issues met betrekking tot dit thema zijn hier te
vinden:
<https://github.com/Geonovum/IMGeo2018/issues?q=is%3Aissue+is%3Aopen+label%3APanden>.

Samenvatting BGT werksessie thema Panden van 22 juni 2018
---------------------------------------------------------

In de werksessie met als thema Panden is vooral gesproken over de effecten van
de BAG 2.0 op de BGT en opname van overbouw en onderbouw van panden in
BGT\|IMGeo.

**BAG 2.0**

Met de BAG 2.0 worden bepaalde bouwwerken niet meer als OverigBouwwerk met een
type afgebakend, maar als een Pand zonder typering. Dit geldt voor o.a.
windturbines, schuurtjes en bunkers. Hierdoor ontstaat gegevensverlies aan de
kant van de BGT, omdat deze bouwwerken niet meer als zodanig herkenbaar zijn in
de BGT. Om dit op te lossen wordt voorgesteld om een type op te nemen bij een
Pand in de BGT. De lijst met classificaties wordt nog nader bepaald.

**Overbouw en onderbouw**

Voor het opnemen van overbouw en onderbouw van panden worden twee
oplossingsrichtingen voorgesteld:

1.  het opnemen van Panddelen bij Panden: een Panddeel is een extra geometrie
    met een relatieve hoogte. Deze komt optioneel naast de verplichte BGT
    maaiveldgeometrie.

2.  het uitbreiden van de classificaties van Gebouwinstallatie met
    overbouw/onderbouw, met mogelijk opname van de (BAG of BGT) identificatie
    van het bijbehorende Pand.

Beide oplossingsrichtingen worden door Geonovum nader uitgewerkt.

Het volledige verslag van deze werksessie staat hier: https://github.com/Geonovum/IMGeo2018/blob/master/thema's/Panden%20en%20overige%20bouwwerken/20170622_verslag_BGT_werksessie_thema_Panden.pdf
