Thema Wegen
===========

In deze map staan het verslag en documenten van de werksessie met thema Wegen.
De issues met betrekking tot dit thema zijn hier te vinden:
<https://github.com/Geonovum/IMGeo2018/issues?q=is%3Aissue+is%3Aopen+label%3AWegen>.

Samenvatting BGT werksessie thema Wegen van 11 mei 2018
-------------------------------------------------------

In de werksessie met als thema Wegen is vooral gesproken over de afbakening van
inritten, de classificatie van functies van Wegdelen, en hartlijnen van wegen in
de BGT.

**Inrit**

Een inrit in de BGT is bedoeld voor toegangswegen naar afgelegen erven. Veel
bronhouders hebben een oprit naar een tuin e.d. ook als inrit afgebakend. De
definitie en afbakeningsregels voor inritten zijn niet duidelijk genoeg wat
leidt tot uniformiteitsissues. Er worden vijf oplossingsrichtingen onderkend die
Geonovum nader zal onderzoeken.

**Functies**

In de BGT kan een rijbaan als ‘lokale weg’ of ‘regionale weg’ worden afgebakend.
Dit gebeurt echter niet uniform. De definitie van ‘lokale’ en ‘regionale’ geven
te veel interpretatieruimte wat leidt tot uniformiteitsissues. Geonovum,
Kadaster (BRT) en CROW zullen een poging doen om de functies van wegen beter te
laten aansluiten bij de wegbeheersystemtatiek en te harmoniseren.

**Hartlijnen van wegen**

Veel BGT bronhouders zullen ook separaat aan het NWB een levering van
weggeometrie (hartlijnen) doen. Aanlevering aan NWB is echter niet verplicht en
gebeurd ook niet consequent door bronhouders. Dit geeft problemen aan de kant
van RWS in de bijhouding van het NWB. Technisch kunnen de hartlijnen van wegen
meegeleverd worden met de BGT objecten in de CityGML LOD0-geometrie. De vraag is
of BGT bronhouders deze gegevens hebben of eenvoudig kunnen opvragen, en deze
gegevens ook zullen aanleveren. Er is een diffuus beeld; Geonovum onderzoekt dit
verder ook in de nadere afstemming tussen NWB en BGT die loopt.

Het volledige verslag van deze werksessie staat hier: https://github.com/Geonovum/IMGeo2018/blob/master/thema's/Wegen/20170511_verslag_BGT_werksessie_thema_Wegen.pdf
