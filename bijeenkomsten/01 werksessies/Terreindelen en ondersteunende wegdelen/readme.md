Thema Terreindelen en ondersteunende wegdelen
=============================================

In deze map staan het verslag en documenten van de werksessie met thema
Terreindelen en ondersteunende wegdelen. De issues met betrekking tot dit thema
zijn hier te vinden:
https://github.com/Geonovum/IMGeo2018/issues?q=is%3Aissue+is%3Aopen+label%3ATerreindelen.

Samenvatting BGT werksessie thema Terreindelen van 8 juni 2018:
---------------------------------------------------------------

In de werksessie met thema Terreindelen is vooral gesproken over de
afbakeningscriteria voor berm en bos, het opdelend maken van hagen en het nader
invullen van (grote) erven.

**Berm**

Bermen worden vaak als BegroeidTerreindeel met voorkomen groenvoorziening
opgenomen terwijl deze eigenlijk conform IMGeo als OndersteunendWegdeel met
functie berm en voorkomen groenvoorziening opgenomen moeten worden. Argument
voor de keuze van BegroeidTerreindeel is het loskoppelen van groen- en
wegbeheer: groenbeheer hoeft alleen te weten dat er gras gemaaid moet worden,
wegbeheer gaat over de verkeerskundige indeling. IMGeo sluit aan op de
internationale standaard CityGML en daarin komt een objecttype
OndersteunendWegdeel voor. Criteria met betrekking tot aantal meters vanuit de
weg voor afbakening van een berm wordt niet aangemoedigd.

**Bos**

Voor afbakening van bos worden in de IMGeo afbakeningsregels de criteria
Â (percentages) van de BRT overgenomen: o.a. 1000m2 is bos, loofbos of naaldbos
als 90% bestaat uit respectievelijk loofboom of naaldboom. Classificeren wordt
hiermee makkelijker en uniformer.

**Haag**

In IMGeo worden de hagen als inrichtend VegetatieObject opgenomen met daaronder
een begroeidTerreindeel. Veel bronhouders vinden dit niet logisch en de
suggestie is om de classificaties van BegroeidTerreindeel:groenvoorziening met
'haag' uit te breiden (IMGeo+). Hagen smaller dan 30cm kunnen met inrichtende
lijngeometrie worden opgenomen.

**Erf**

De nadere invulling van erven met wegdelen en terreindelen lijkt relevant vanuit
het perspectief van OOV-hulpdiensten, WOZ, en subsidieverstrekking voor
vergroening van erven/tuinen. Sommige bronhouders geven al een andere invulling
aan (grote) terreinen, bijvoorbeeld industriele complexen en bedrijfsterreinen,
hoewel IMGeo dit niet verplicht. Geonovum werkt dit verder uit.

Het volledige verslag van deze werksessie staat hier: https://github.com/Geonovum/IMGeo2018/blob/master/thema's/Terreindelen%20en%20ondersteunende%20wegdelen/20170608_verslag_BGT_werksessie_thema_Terreindelen_en_ondersteunende_wegdelen.pdf
