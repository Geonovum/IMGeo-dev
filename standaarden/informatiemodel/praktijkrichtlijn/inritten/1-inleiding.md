# Inleiding

In deze praktijkrichtlijn wordt verstaan onder een inrit (ofwel uitrit):

-   de ingang voor voertuigen vanaf een openbaar toegankelijk wegdeel, en/of

-   een uitgang voor voertuigen van een pand of terreindeel naar een openbaar
    toegankelijk wegdeel.

Een inrit of uitrit vormt in feite de verbinding tussen een pand of terreindeel
en de openbare weg. In deze praktijkrichtlijn wordt zowel een inrit als uitrit
met de term ‘inrit’ aangeduid.

In deze praktijkrichtlijn worden de eisen en afbakeningsregels voor inritten
nader toegelicht voor de juiste toepassing van de BGT\|IMGeo standaarden. Deze
praktijkrichtlijn bevat

-   de eisen en afbakeningsregels voor inritten in de BGT\|IMGeo standaarden

-   een beslisboom als hulpmiddel voor de afbakening van inritten

-   voorbeelden van enkele gecombineerde en bijzondere situaties.
